---
layout: post
title: Monitoritzar
subtitle: Monitoritzar per avançar
cover-img: /assets/img/Monitorizar-comunicar.jpg
thumbnail-img: /assets/img/devops-monitoring-tools.jpg
share-img: /assets/img/Monitorizar-comunicar.jpg.jpg
tags: [monitorització]
---

<p align="justify">Els temps canvien, es transformen i el que abans no s’apreciava ara és el que marca la diferència entre una empresa que agafa la davantera i una que cau estrepitosament. I és que cada cop generem més i més dades; dades que fins no fa massa passaven desapercebudes i es perdien entre filaments de coure reconvertides en electrons reciclats preparats per tornar a iniciar el procés.</p>

<p align="justify">La <b>monitorització</b> dels sistemes és, a dia d’avui, un procés essencial per garantir la continuïtat del negoci, i fer que la nostra companyia es posicioni i s’avanci als imprevistos, donant-nos una visió basada en les dades del què està passant i quina pot ser la tendència en un futur pròxim.</p>

<p align="justify">El <b>Business Intelligence</b>, o anàlisis de les dades per millorar les decisions de negoci, ens ajuda a recollir, parametritzar i reportar grans quantitats de dades que, mitjançant gràfiques i/o taules agrupades, ajuda a millorar la presa de decisions. Eines com Microsoft Dynamics, SAP Business Intelligense, Qlikview, entre molts d’altres, aporten aquesta funcionalitat sense la qual, avui dia, és impensable dirigir un negoci.</p>

<p align="justify">En l’àmbit més tècnic, la visió global de l’estat de l’<b>infraestructura</b>: monitoritzant servidors, comunicacions, serveis, etc., li aporta a l’equip d’IT un conjunt de dades, les quals li permeten reaccionar proactivament i evitar molts incidents abans de que es produeixin. Nagios, Zabbix, Grafana, Elastic Stack, Prometheus, i tants d’altres donen a l’equip d’IT la possibilitat de visualitzar i reaccionar amb antelació davant de molts incidents.</p>

<p align="justify">La <b>seguretat</b> és un dels principals cavalls de batalla de les empreses, per això és crucial saber en cada moment quin nivell de compliment normatiu té el nostre sistema, quins bugs de seguretat hem de resoldre, quins incidents de seguretat han ocorregut, etc.. Tota aquesta informació és de vital importància perquè el nostre equip de seguretat IT pugui respondre davant de possibles incidents, de manera efectiva i eficaç, i poder realitzar els anàlisis forenses pertinents en cas d’incident. El lideratge en aquest ambit el tenen eines com Splunk, Securonix, IBM QRadar i Elastic Stack.</p>

<p align="justify">El desenvolupament de software també requereix d’un anàlisi molt exhaustiu. L'exigència en rendiment, immediatesa, emmagatzematge, etc. fa que la millora constant sigui un punt molt a tenir en compte i el monitoratge de les aplicacions, <b>APM</b> Application Performance Management, sigui una eina essencial per aconseguir-ho. Aquesta ens dóna una traçabilitat increible, des de que l’usuari fa la petició inicial fins que n’obté el resultat, donant una visibilitat global de tot el procés i el seu rendiment en una petició en concret, gràcies al conjunt de mètriques i logs associats. NewRelic, DataDog, Splunk i Elastic Stack, són alguns dels serveis que ofereixen aquesta eina tant ben valorada pels desenvolupadors.</p>

Totes aquestes eines de monitoratge comparteixen molts desafiaments, com per exemple:  
1. L’emmagatzematge, a causa del gran volum de dades que es genera, en molts casos requereix d’eines i procesos emmarcats en l'àmbit del **Big Data**.  
2. El control i la gestió dels **riscos**, que és important en qualsevol procés, i més si aquest té implicacions en el negoci.  
3. La interpretació dels **índexs de seguiment**, que en alguns casos serán mètriques, KPI, comportaments, alertes, … Els quals ens permetran valorar de forma objectiva l’estat en què ens trobem en vers els objectius marcats.  
4. I l’automatització de tasques mitjançant **IA** i **Machine Learning**. Aquest és un dels punts més cabdal darrerament, ja que ens permet augmentar eficiència i eficàcia reduint la despesa en recursos.

<p align="justify">Com podeu observar el monitoratge afecta i proveeix d’informació a diferents contextos del nostre negoci. Una correcta alineació de tots ells ens ajuda a que els diferents departaments tinguin la mateixa visió i sumin per avançar de forma conjunta i amb un objectiu clar.</p>

**Recursos**  
1. [Machine Learning and Business Intelligence](https://www.forbes.com/sites/forbestechcouncil/2019/10/30/12-impactful-ways-to-incorporate-machine-learning-into-business-intelligence/?sh=6879551f6194){:target="_blank"}

**Imatges de**  
1. [thumbnail](https://www.linkeit.com/blog/main-devops-monitoring-tools){:target="_blank"}  
2. [cover](https://www.acceso360.com/por-que-monitorizar-para-comunicar/){:target="_blank"}
