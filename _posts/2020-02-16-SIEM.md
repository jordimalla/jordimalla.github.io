---
layout: post
title: SIEM
subtitle: SIEM un gran aliat de la ciberseguretat
cover-img: /assets/img/ciberseguridad-siem.jpg
thumbnail-img: /assets/img/thumb-siem.png
share-img: /assets/img/ciberseguridad-siem.jpg
tags: [ciberseguretat]
---

<p align="justify">Després de moltes voltes per fi m’he decidit a finalitzar el Màster Universitari en Ciberseguretat i Privadesa que vaig començar a la UOC fa un temps. Finalment he trobat la motivació per realitzar el projecte, sobretot, després de comprovar en primera persona com n'és d'important tenir una bona visió global de la ciberseguretat empresarial.</p>

<p align="justify">En els darrers anys, les amenaces de Malware, i més concretament les de Ransomware, han tingut un increment molt considerable degut a diferents factors com: l'augment de la digitalització descontrolada de les empreses, falta d'inversió en els departaments TI, desinformació en quan a ciberseguretat i l'enorme recompensa lucrativa que aconsegueixen els delinqüents.</p>

<p align="justify">El treball final de màster l’he enfocat en obtenir un producte, SIEM Security Information and Event Management, que ajudi a les empreses a assolir aquesta visió global tant necessaria i doni resposta als reptes actuals i futurs en ciberseguretat.</p>

<p align="justify">Hi ha la creença popular que les empreses petites no son considerades un objectiu dels cibercriminals. Segur? Que faries si demà no pots disposar dels actius digitals?</p>

<p align="justify">Si no tens una bona política en quan a ciberseguretat molt probablement et tocarà pagar per evitar tancar, o dedicar moltes hores a re-escriure tota la informació que has perdut. Tots som potencials objectius dels cibercriminals, des de les empreses més petites fins a qualsevol usuari d’un smartphone, per això una bona cultura en ciberseguretat és molt important.</p>

<p align="justify">Una bona cultura en ciberseguretat ha d’aportar formació als treballadors, establir plans de recuperació, còpies i auditories de seguretat, i evaluar constantment la protecció activa i passiva de l’empresa. El SIEM ens aporta una plataforma on monitoritzar tota la informació referent a la seguretat digital de l’empresa i ens ajuda a reaccionar en conseqüència, aportant una visió global de l’estat actual de l’empresa en quant a ciberseguretat.</p>

<p align="justify">La protecció al 100% en ciberseguretat, com en molts altres aspectes de la vida, no existeix i per això darrerament s’està començant a instaurar el paradigma Zero Trust o confiança zero en ciberseguretat.</p>  

<p align="justify">Si vols saber més sobre ciberseguretat o els SIEM t’animo a consultar el meu treball.</p>

[Anàlisis i implementació d'un SIEM en l'àmbit empresarial](http://openaccess.uoc.edu/webapps/o2/handle/10609/126847)

**Recursos**  
[About Zero Trust](https://www.paloaltonetworks.com/cyberpedia/what-is-a-zero-trust-architecture)
